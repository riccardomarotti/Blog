Title: Punti di vista
Date: 2010-09-07
Category: Tips
Tags: Spunti di riflessione
Slug: post/1080258933/punti-di-vista

>Follia è fare sempre la stessa cosa e aspettarsi risultati diversi.
>
> Albert Einstein

Ho sempre avuto difficoltà insormontabili nel versare il latte, o i succhi di frutta, con contenitori di questo tipo, quando sono ancora pieni:

![latte](/static/images/punti-di-vista-1.png)

Il latte tende a gorgogliare e raramente l’unico obiettivo raggiunto è la tazza.

![latte_gorgoglia](/static/images/punti-di-vista-2.png)

Ho cercato, per anni, di capire come si possa evitare il suddetto problema, provando a versare lentamente, velocemente, premendo il cartone, stando attento a non premerlo, e così via… Ho sempre pensato che chi costruisce questi aggeggi dovrebbe cambiare mestiere…

Poi qualcuno mi ha detto: “basta versarlo al contrario”. Ho provato e  non ho versato una goccia dove non dovevo.

![latte_funziona](/static/images/punti-di-vista-3.png)

Spesso, più spesso di quanto si creda, la soluzione a un problema è semplicissima e sta sotto i propri occhi, ma ci si fissa su un approccio, continuando a sbagliare all’infinito; magari, dando anche la colpa agli altri dei propri fallimenti. 

A volte, basta solo saper cercare la prospettiva giusta, e tutto diventa semplice.
